# Online Java ile Uygulama Geliştirme 2 Kursu – Sık Sorulan Sorular

Aşağıda __Oğuz Karan__ tarafından verilen _Online Java ile Uygulama Geliştirme 2 xKursu_ ile ilgili katılımcıların çok sık sorduğu sorular yer alıyor. Bu sayfa okuyuculardan yeni sorular geldikçe güncellenmektedir.

### Kurs programını online olarak takip etmem yani derslere fiziksel olarak katılmamam eğitimden alacağım verimi düşürür mü?
Hayır. 
__C ve Sistem Programcıları Derneği__ olarak düzenlediğimiz online kursların bir dezavantaj oluşturmadığını görüyoruz. 
Kişiden kişiye değişebilmekle birlikte, öğrencinin eğitimi ev ya da çalışma ortamında daha rahat ve konforlu bir şekilde izlemesi genel olarak verimi arttırıyor. 
Ayrıca eğitime fiziksel olarak katılmanız durumunda, büyük kentlerdeki trafik koşulları düşünüldüğünde ulaşım için harcayacağınız süreden tasarruf etmiş oluyorsunuz.

### Dersleri akıllı telefondan ya da mobil bir cihaz üzerinden takip edebilir miyim?
Evet. 
Ancak daha iyi verim almak için daha büyük bir ekrana sahip bir bilgisayar kullanılmasını öneriyoruz. 
İnternet bağlantısı olan herhangi bir yerden derslere katılabilirsiniz.

### Kaçırdığım dersler olursa nasıl telafi edebilirim?
Dersleri izleyen 3 gün içinde dersleri size özel verilecek şifre ile `Vimeo`'dan izleyebilirsiniz.

### 160 saatlik bir kurs süresi çok uzun değil mi?
Eğitim içeriği göz önüne alındığında __160__ saatlik kurs süresinin kesinlikle uzun olmadığını söyleyebiliriz. 

### Yurt dışında çalışıyorum / öğrenciyim. Derslere yurt dışından katılmam mümkün mü?
Tabi ki. 

### Dersler daha erken bir saatte yapılamaz mı?
Kursa katılanların önemli bir kısmı çalışan kişilerden oluşuyor. Derslerin daha erken bir saatte yapılması çalışan kişiler için uygun olmayabiliyor. Ders saatleri sizin için uygun değilse hafta sonu kurslarına katılabilirsiniz.

### Kurstan yüksek verim almam için neler önerirsiniz?
+ Kurs programını düzenli olarak takip etmeli, devamsızlıktan kaçınmalısınız. Zorunlu nedenlerden derslere katılamadığınız durumlarda kaçırdığınız dersleri mutlaka telafi etmelisiniz.

+ Katıldığınız her dersi mutlaka tekrar etmelisiniz. Ders dışında kodlamaya mutlaka zaman ayırmalısınız. Derste yazılan kodları gözden geçirmeli, onları kendiniz de yazmaya çalışmalısınız.

+ Verilen ödevleri yapmaya çalışmalısınız.

+ Anlamadığınız noktaları eğitmene sormalısınız.

+ __Java ile Uygulama Geliştirme Kursu 2__ çok kolay değil. Eğitimde şüphesiz zorlandığınız yerler olacak. Bu sizin moralinizi bozmamalı, motivasyonunuzu düşürmemeli. Eğer yeterli zaman ayırıp, çaba gösterirseniz zaman içinde her şey yerine oturacak. Biraz sabırlı olmalısınız.

### Dersleri kayıt edebilir miyim?
Dersleri kendi olanaklarınızla başkalarıyla paylaşmamak üzere kayıt edebilirsiniz. Derslerin izin alınmadan başkalarıyla paylaşılması, İnternet ortamında yayınlanması hukuki ve ticari yaptırımlara tabidir.

## Daha önce Java ile uygulama geliştirdim. Ancak seviyemi tam olarak bilmiyorum. Ne yapabilirim?
Eğer daha önce Java ile uygulama geliştirdiyseniz ancak seviyeniz konusunda bir fikriniz yoksa eğitmen ile konuşmanız faydalı olacaktır

### Kurs bitiminde sertifika alabilecek miyim?
Evet. Bu kurs sonunda kursa katılanlara __C ve Sistem Programcıları Derneği__ tarafından düzenlenen bitirme sertifikası verilecektir.

### Daha önce C ve Sistem Programcıları Derneğinde 'Java ile Uygulama Geliştirme 2' kursuna katılmıştım. Bu kursa tekrar amaçlı ücret ödemeden katılabilir miyim?
Hayır. Ancak C ve Sistem Programcıları Derneğinde düzenlenmekte olan örgün kurslara tekrar amaçlı katılabilirsiniz.
